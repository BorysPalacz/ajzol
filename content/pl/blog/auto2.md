---
author: "BoPa"
title: "Van #2 - demolka i weryfikacja"
date: 2022-02-14
description: "Pierwszy etap budowy vana VW T4 - demolka i weryfikacja"
tags: ["budowa vana, T4"]
thumbnail: /bzyk/bzyk2_5.jpg
---

T4 kupione i od tego momentu wszystko miało iść łatwo. Teraz powinienem opisać jak było źle i tragicznie jednak jak sięgnę pamięcią to aż tak trudno nie było. Oczywiście wiedzieliśmy co kupujemy, byliśmy świadomi ogromu prac jaki będzie do wykonania głównie ze strony blacharskiej. 

Pracę rozpoczęliśmy od demontażu podłogi i paki. 

![](/bzyk/bzyk2_1.jpg)

Pamiętam, że towarzyszył nam mega strach czy po odsłonięciu płyty pilśniowej z podłogi będzie jakakolwiek blacha...

![](/bzyk/bzyk2_2.jpg)

![](/bzyk/bzyk2_3.jpg)

Hmmmm i co o tym myśleć?? Finalnie wszystko okazało się takie jak się tego spodziewałem - dużo pracy, konieczność wycięcia niektórych fragmentów, spawania części podłogi jednak było dość sporo zdrowej blachy i nie było potrzeby całkowitej wymiany poszycia paki. Usunięte zostały również boczne sklejki.

![](/bzyk/bzyk2_4.jpg)

Następnie przeszliśmy do oględzin rdzy na zewnątrz pojazdu. Oczywiście trochę tego było (może nawet dość sporo) jednak w dalszym ciągu mieliśmy pozytywne myśli. Widzieliśmy co kupiliśmy, nawet mieliśmy swoistą wdzięczność do poprzedniego właściciela, że zostawił wszystko jak było, nie "klajstrował" tej rdzy watą szklaną lub kilogramami szpachli.

![](/bzyk/bzyk2_5.jpg)

![](/bzyk/bzyk2_6.jpg)

Z drugiej strony nie było w cale lepiej...

![](/bzyk/bzyk2_7.jpg)


Okej teraz już wiedzieliśmy na czym stoimy. Ogólnie mieliśmy mega zapał do pracy więc wtedy nic nam nie było straszne.

Pierwszą rzeczą jakiej chcieliśmy się od razu pozbyć to ściana grodziowa. Czytaliśmy czy można czy nie można jej wycinać i dostaliśmy nadmiaru sprzecznych informacji. Postanowiliśmy wyciąć a gdyby kiedyś był jakiś problem to zamontujemy na nowo - ściankę zostawiliśmy w garażu. No to ciach!

![](/bzyk/bzyk2_8.jpg)

![](/bzyk/bzyk2_9.jpg)

Po 3 latach jazdy, 20k kilometrów, 8 krajach nikt się jeszcze się nie przyczepił do braku ścianki grodziowej.

Kolejny wpis na pewno będzie poświęcony historii odtworzenia poszycia zewnętrznego pojazdu...