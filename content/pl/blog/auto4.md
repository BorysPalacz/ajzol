---
author: "BoPa"
title: "Van #4 - spawanie podłogi na pace"
date: 2022-02-18
description: "Walka z rdzą, naprawa dziur w podłodze"
tags: ["budowa vana, T4"]
thumbnail: /bzyk/bzyk4_6.jpg
---

Cześć, czołem! Po akcjach opisanych w artykule Van #3 można powiedzieć, że na zewnątrz pojazd był gotowy do szpachlowania i wyprawek lakierniczych (no może jeszcze tylko wyprawki drzwi). Następnie przystąpiliśmy do odtworzenia podłogi. Pierwszym etapem było całkowite wyczyszczenie wnętrza pojazdu. 

![](/bzyk/bzyk4_1.jpg)

Następnie do akcji wkroczyła gumówka z nasadką drucianą. Pozostałe, zgniłe fragmenty zostały odcięte.

![](/bzyk/bzyk4_2.jpg)

![](/bzyk/bzyk4_3.jpg)

Wszystkie fragmenty rdzy powierzchniowej zostały możliwie oczyszczone. Następnie pomalowane farbą BOLL bezpośrednio na rdzę. Na wszystkie ubytki podłogi zostały wycięte fragmenty z kartonu. Następnie kartony zostały odrysowane od blachy ocynkowanej 1mm i ponumerowane tak żeby niczego nie pomylić :) 

![](/bzyk/bzyk4_4.jpg)

Po docięciu fragmenty blachy zostały dopasowane do podłogi i pospawane.  

![](/bzyk/bzyk4_5.jpg)

Okej, wyglądało to dobrze! Po spawaniu przyszedł czas na jeszcze dokładne oczyszczenie. Gumówka z nakładką drucianą i każdy fragment z nalotem rdzy został ostatecznie oczyszczony. Następnie boll bezpośrednio na rdzę. 

![](/bzyk/bzyk4_6.jpg)

Aby zachować szczelność spoin użyłem preparatu BOLL na spawy i spoiny (wersja do nanoszenia pędzlem). W okolicę każdej spoiny preparat został naniesiony w kilku warstwach - ogólnie puszka 1kg wystarczyła w sam raz. 

![](/bzyk/bzyk4_7.jpg)

Uff to chyba już powoli koniec tej akcji. Ostatni etap to malowanie. Stwierdziłem, że już podłoga jest dość dobrze zabezpieczona i nie ma sensu stosować jakąś super farbę. Pomalowałem wszystko białą farbą HAMERITE, w 3 lub 4 warstwach. 

![](/bzyk/bzyk4_8.jpg)

Podsumowanie
Podłoga została zabezpieczona w dość dobry sposób. Po 3 latach nie pojawiły się dodatkowe dziury patrząc od spodu pojazdu. Spód pojazdu został oczyszczony w miejscach gdzie była rdza zabezpieczony farbą BOLL na rdzę. W miejscach łączenia spawanych blach również został naniesiony preparat na spoiny. Następnie wszytko zostało pomalowane preparatem do konserwacji podwozia - gdzie się dało gruba warstwa naniesiona pędzlem, w pozostałych miejscach spray. Wszystko po 3 latach użytkowania wygląda dobrze. W tym roku ponownie przeprowadzę konserwację podwozia, ale dopiero wiosną :)

Kolejny artykuł będzie o oczyszczeniu "szoferki" i ostatnich wyprawkach blacharskich.